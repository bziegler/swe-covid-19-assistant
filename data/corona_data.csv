,question,answer,source
0,Vad är coronavirus?  ,"Det finns ett stort antal virus som tillhör coronavirusfamiljen, de flesta finns hos olika djurarter. Endast ett fåtal virustyper kan smitta mellan djur och människor. Det finns idag sju coronavirus som kan smitta och ge upphov till sjukdom hos människor. Fyra av dessa virus är vanliga och orsakar förkylning. Varianterna SARS- och MERS-coronavirus orsakar betydligt allvarligare luftvägssjukdom. I slutet av 2019 upptäcktes ett nytt coronavirus i Kina som kan smitta människor. Sjukdomen som det nya viruset ger upphov till kallas covid-19.  [Läs mer om sjukdomsinformation om coronavirus](/smittskydd- beredskap/smittsamma-sjukdomar/coronavirus/).  Uppdaterad: 2020-03-24 10:17  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68995#_68995)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
1,Vad är covid-19?  ,Covid-19 är det officiella namnet för sjukdomen som orsakas av det nya coronaviruset SARS-CoV-2 (SARS-coronavirus-2). Covid-19 står för coronavirus disease 2019.  Uppdaterad: 2020-03-12 14:45  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68988#_68988)  ,https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
2,Vad skiljer covid-19 från säsongsinfluensa?  ,"Det är svårt att jämföra en helt ny sjukdom, exempelvis covid-19, med säsongsinfluensa. Sammanfattningsvis kan man säga, utifrån vad vi vet idag, att de liknar varandra på många sätt med liknande symtom. De allra flesta blir lindrigt sjuka, men en liten grupp får en mycket allvarlig sjukdom och dödsfall förekommer för både säsongsinfluensa och covid-19.  Däremot kommer covid-19 drabba betydligt fler i en befolkning där den sprider sig. Den snabba och breda smittspridningen beror på att ingen i befolkningen har hunnit utveckla immunitet (ett skydd) mot denna nya virusvariant. Man kommer att se fler sjuka och fler som behöver sjukhusvård.  Säsongsinfluensan som återkommer varje år, har däremot cirkulerat i samhället under en lång tid. Därför har skyddet mot olika varianter av influensavirus kunnat byggas upp i befolkningen. Dessutom finns vaccin och läkemedel mot säsongsinfluensan  Uppdaterad: 2020-03-12 15:53  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68994#_68994)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
3,Vilka är symtomen på covid-19?  ,"Sjukdomen är hos de flesta en luftvägsinfektion och en rad olika symtom kan förekomma. Man kan inte baserat på bara symtomen avgöra om det är covid-19 eller annan infektion. För det krävs ett test som analyseras i laboratorium.  Bland de symtom som rapporterats är framförallt:    * hosta   * feber   * andningsbesvär   * snuva   * nästäppa   * halsont   * huvudvärk   * illamående   * muskel- och ledvärk  En person som insjuknar i covid-19 kan uppvisa ett eller flera av dessa symtom. Det är ganska vanligt att man förlorar luktsinnet, och därmed smaksinnet, under en tid i samband med infektion i de övre luftvägarna. Även diarré har omnämnts.  De flesta får lindriga besvär som kan komma gradvis, och som går över av sig själva med egenvård i hemmet. En del blir allvarligt sjuka med exempelvis svårigheter att andas och lunginflammation.  Listan över symtom kan komma att justeras efterhand. Vi uppdaterar informationen om covid-19 i takt med att ny kunskap om sjukdomen tillkommer, i den vetenskapliga litteraturen och/eller från WHO.  Tiden från det att man smittats till dess man blir sjuk (inkubationstiden) bedöms vara 2–14 dagar, de flesta insjuknar efter ca 5 dagar.  Det är mycket viktigt att stanna hemma när du känner dig sjuk. Om du inte klarar dig med egenvård i hemmet ska du ringa telefonnummer [1177](tel:1177) för sjukvårdsrådgivning.  Uppdaterad: 2020-04-09 05:44  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68596#_68596)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
4,Hur vet jag om mina symtom beror på pollenallergi eller på covid-19?  ,"Både covid-19 och pollenallergi kan ge milda förkylningssymtom. Därför är det svårt att till en början bedöma om dina symtom beror på allergi eller om du smittats av sjukdomen.  Se till att stanna hemma även om du får milda symtom som snuva, lätt hosta eller ont i halsen. Medicinera som vanligt för din allergi. Om symtomen inte förvärras, medicineringen hjälper och du bedömer att dina symtom sannolikt beror på allergi behöver du inte vara hemma.  Tillkommer nya symtom som du inte kopplar till din allergi eller om du får feber, ska du stanna hemma tills dessa symtom försvinner och ytterligare två dagar.  Uppdaterad: 2020-03-26 18:23  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69644#_69644)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
5,Hur smittar covid-19?  ,"Coronaviruset (SARS-CoV-2) som orsakar sjukdomen covid-19 smittar i första hand mellan människor genom så kallad droppsmitta. Det vill säga att smitta överförs till slemhinna i ögon, näsa eller mun från droppar som sprids i luften när en sjuk person hostar eller nyser. Dropparna faller snabbt ner genom luften och når som regel inte längre än någon meter.  Viruset kan också överföras via förorenade ytor, så kallad indirekt kontaktsmitta. Man kan därför inte utesluta att smitta sker även från föremål. Det är dock ännu inte klarlagt hur länge viruset kan överleva på ytor och föremål. Material och förhållanden så som luftfuktighet, temperatur och solljus påverkar hur länge viruset överlever. Fortsatta studier får visa om spridning via ytor och föremål har någon betydelse för spridningen av covid-19.  Genom att vara noga med att hålla avstånd till andra människor i offentliga miljöer, tvätta händerna ofta med tvål och varmt vatten, hosta och nysa i armvecket, undvika att röra vid ansiktet (ögon, näsa, mun), samt att stanna hemma när man är sjuk kan alla bidra till att minska risken för smittspridning.  Läs mer: [Skydda dig själv och andra från smittspridning   ](/smittskydd-beredskap/utbrott/aktuella-utbrott/covid-19/skydda-dig-och- andra/ ""Skydda dig och andra"")  Uppdaterad: 2020-04-02 09:34  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68989#_68989)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
6,Hur lång är inkubationstiden?  ,"Inkubationstiden, det vill säga perioden från smittotillfället till dess att en person uppvisar symtom, bedöms vanligtvis vara 2–14 dagar. De flesta insjuknar cirka 5 dagar efter att man smittats, även om enstaka fall kan avvika från dessa mönster.  Uppdaterad: 2020-03-30 15:31  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69391#_69391)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
7,Hur sjuk blir man av covid-19?  ,"De allra flesta som har smittats, blir lindrigt sjuka med luftvägssymtom som går över av sig själva, men vissa drabbas av allvarligare sjukdom som lunginflammation. Kunskapen om viruset utvecklas hela tiden.  Uppdaterad: 2020-03-02 15:35  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68591#_68591)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
8,Hur länge är man sjuk av covid-19?  ,"De flesta personer som får lindriga sjukdomssymtom (feber och hosta) blir friska efter två veckor. För de som blir allvarligt sjuka tar det mellan tre och sex veckor innan de är friska igen.  De som blir allvarligt sjuka har andningssvårigheter (snabb andning och låg syresättning av blodet). En del av dem behöver intensivvård, till exempel med respirator. Dessa allvarliga symtom kommer vanligen en vecka efter insjuknandet.  Den kunskap vi har om hur länge covid-19 varar, kommer från WHO:s rapport [Report of the WHO-China Joint Mission on Coronavirus Disease 2019 (COVID-19)](https://www.who.int/publications-detail/report-of-the-who-china- joint-mission-on-coronavirus-disease-2019-\(covid-19\)).  Uppdaterad: 2020-03-05 19:59  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68689#_68689)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
9,Hur många blir friska från covid-19?  ,"Majoriteten av de som smittats blir friska förutom en mycket liten andel personer som kan bli allvarligt sjuka, varav de flesta tillhör någon riskgrupp. Det finns inte några uppgifter om kvarvarande kroniska tillstånd.  Uppdaterad: 2020-03-10 08:35  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68760#_68760)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
10,Hur stor är dödligheten till följd av covid-19?  ,"Uppskattningarna när det gäller dödlighet är fortfarande osäkra för covid-19. WHO uppskattar i dagsläget att dödligheten är 1–2 procent av de redan infekterade. Den siffran baseras på [internationella studier](https://www.who.int/emergencies/diseases/novel- coronavirus-2019/global-research-on-novel-coronavirus-2019-ncov).  Erfarenheten visar att nya sjukdomar brukar ha en omfattande underrapportering. Det kan finnas fler fall i de drabbade områdena än vad som har rapporterats i inledningsskedet, vilket kan innebära att dödligheten kommer att sjunka.  Uppdaterad: 2020-03-02 15:35  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68583#_68583)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
11,Kan man smittas flera gånger av det nya coronaviruset?  ,Det är oklart hur länge man kommer att vara immun. Utifrån tidigare erfarenheter så är bedömningen att immuniteten varar så länge att man inte kommer att smittas fler gånger under en och samma säsong.  Uppdaterad: 2020-03-13 15:24  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69077#_69077)  ,https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
12,Finns det några särskilda riskgrupper?  ,"Vissa grupper rapporteras ha ökad risk för allvarligare symtom vid smitta. Eftersom viruset är nytt vet vi fortfarande inte tillräckligt om vilka grupper som riskerar svår sjukdom. En genomgång av tillgängliga studier av covid-19 visar dock att hög ålder är den främsta riskfaktorn och personer över 70 år utgör därmed den främsta riskgruppen.  Personer med hög ålder i kombination med underliggande sjukdomar, såsom högt blodtryck, hjärt- kärlsjukdom, lungsjukdom, eller diabetes är överrepresenterade bland de svåra fallen. Extra utsatta för att drabbas av allvarlig sjukdom är personer med flera underliggande sjukdomar.  Vi har idag inte kännedom om andra riskgrupper för covid-19. Det är möjligt att personer med allvarlig njursjukdom, leversjukdom och personer med nedsatt immunförsvar efter transplantation eller till följd av medicinsk behandling också har ökad risk för ett allvarligare sjukdomsförlopp. Om du har en sjukdom som generellt innebär ökad risk för allvarlig sjukdom vid luftvägsinfektioner, även om du är yngre än 70 år, bör du rådgöra med behandlande läkare kring behandling och vad du kan göra för att minska risken kopplad till sjukdomen covid-19.  Studierna visar inte att personer med astma, eller njursjukdom är riskgrupper för covid-19, det är dock oklart i vilken utsträckning dessa grupper har studerats och därmed är det svårt att helt utesluta att personer med dessa sjukdomar inte har ökad risk.  Ny information tillkommer kontinuerligt och Folkhälsomyndigheten bevakar utvecklingen och uppdaterar sin information enligt den senast tillgängliga kunskapen.  Uppdaterad: 2020-03-31 13:36  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68581#_68581)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
13,Ger rökning ett svårare sjukdomsförlopp vid covid-19?  ,"Kunskapsläget om samband mellan tobaksrökning och hur svårt sjuk man blir vid covid-19 är fortfarande oklart. Tillgängliga studier visar att personer som röker eller som har rökt är överrepresenterade bland de svåra fallen av covid-19. Studierna är få och av osäker kvalitet, därför behövs mer kunskap.  Vi vet sedan tidigare att tobaksrökning ökar risken för allvarliga symtom vid luftvägsinfektioner som till exempel influensa.  Att sluta röka ger hälsovinster redan efter en kort tid. Som exempel kan nämnas ökad syresättning, lägre blodtryck och förbättrad lungfunktion. Vill du ha hjälp att sluta röka finns stöd att få till exempel hos Sluta-Röka-Linjen, 020-84 00 00.  Folkhälsomyndigheten bevakar utvecklingen och uppdaterar informationen enligt den senast tillgängliga kunskapen.  Uppdaterad: 2020-04-02 13:08  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=70445#_70445)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
14,"Jag känner mig orolig för det nya coronaviruset, hur ska jag hantera min oro?  ","Alla reagerar olika i oroliga tider. Att känna stress, oro och rädsla är naturliga reaktioner vid en kris. Om du känner dig mycket orolig, inte kan sova eller om du inte kan släppa tankarna på viruset, finns det saker som du kan göra för att hantera din oro eller stress:    * Sätt ord på dina känslor. Ring och prata med någon om hur du känner och våga fråga om stöd.   * Använd tillförlitliga källor för att hämta information om covid-19.   * Begränsa tiden du tar del av nyheter och sociala medier.   * Behåll dina vanliga rutiner så långt det går och gör sådant du tycker är roligt och avkopplande.   * Försök att komma ut i friska luften och fortsätt vara fysiskt aktiv.  [Läs mer om hur du kan hantera din oro kopplat till det nya coronaviruset här](/smittskydd-beredskap/utbrott/aktuella-utbrott/covid-19/skydda-dig-och- andra/om-du-kanner-oro-for-coronaviruset/)  Det finns flera organisationer som erbjuder stöd via telefon, chatt eller mejl, om du vill prata med någon utomstående om din oro eller ångest. Här hittar du länkar till dem:  [Stödlinjer via telefon, chatt och mejl (1177)](https://www.1177.se/Stockholm/liv--halsa/psykisk-halsa/att-soka-stod- och-hjalp/rad-och-stod-pa-chatt-och-telefon/)  [Stödlinjer för dig som är barn eller ungdom (UMO)](https://www.umo.se/att-ta- hjalp/hit-kan-du-ringa-maila-eller-chatta/hjalp-om-du-mar-daligt/)  [Äldrelinjen (MIND)](https://mind.se/hitta-hjalp/aldrelinjen/)  Uppdaterad: 2020-03-30 15:11  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=70160#_70160)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
15,Vad finns det för rekommendationer till gravida?  ,"Det finns få studier på gravida med covid-19. För närvarande finns det alltså begränsad information om covid-19 och graviditet. Det finns hittills inget som tyder på att graviditet innebär en särskild riskfaktor om du blir smittad med covid-19, trots att andra sjukdomar orsakade av coronavirus (t.ex. SARS och MERS) har inneburit en högre risk för gravida.  Däremot kan risken för att bli allvarligt sjuk i samband med en lunginflammation generellt vara något högre för gravida, särskilt i slutet av graviditeten. Vi rekommenderar därför att gravida kvinnor vidtar försiktighetsåtgärder mot smitta.  Det finns få rapporter om barn som blivit smittade eller allvarligt sjuka under graviditet eller förlossning. Studier har hittills inte påvisat viruset i bröstmjölk.  Information finns också på [Kunskapscentrum för infektioner under graviditet](https://www.medscinet.se/infpreg/).  Information finns också på [Kunskapscentrum för infektioner under graviditet](https://www.medscinet.se/infpreg/).  Uppdaterad: 2020-04-15 14:22  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69395#_69395)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
16,Vad gäller för användning av munskydd utanför vården?  ,"Munskydd behövs inte i vanliga situationer ute i samhället, då är det bättre att hålla avstånd till andra människor och att vara noga med att tvätta händerna.  Läs mer om hur du [skyddar dig själv och andra från smittspridning](/smittskydd-beredskap/utbrott/aktuella- utbrott/covid-19/skydda-dig-och-andra/).  Uppdaterad: 2020-03-26 15:14  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68690#_68690)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
17,Hur många är sjuka i Sverige?  ,"Aktuell statistik över antalet bekräftade fall av covid-19, både i Sverige och globalt, finns på vår webbsida om [Antal fall av covid-19](/smittskydd- beredskap/utbrott/aktuella-utbrott/covid-19/bekraftade-fall-i-sverige/). Antalet bekräftade och misstänkta fall förändras ständigt, allteftersom personer söker vård och undersöks för viruset.  Fram till den 12 mars 2020 gjorde man provtagningar och smittspårningar av alla misstänkta fall bland resande från riskområden till Sverige. Från och med den 13 mars 2020 prioriterar sjukvården provtagning av följande två grupper:    * Personer som är i behov av vård på sjukhus.   * Personal inom sjukvård och äldreomsorg med misstänkt covid-19.  Det betyder att antalet rapporterade fall är lägre från den 13 mars, och att siffrorna före och efter den förändrade provtagningsrutinen inte är jämförbara.  Denna sjukdom där många har mycket milda symtom medför en omfattande underrapportering. Det finns alltså betydligt fler fall än vad som har rapporterats. Punktinsatser görs för att undersöka hur sjukdomen är spridd i landet, till exempel testas insamlade influensaprover även för covid-19.  Just nu är målet med att samla in data, att få kunskap om hur sjukdomen sprids i landet och hur den belastar sjukvården.  Uppdaterad: 2020-03-24 10:39  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69152#_69152)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
18,Hur många har avlidit i Sverige i covid-19?  ,"Antalet personer som har avlidit i Sverige i sjukdomen covid-19, redovisas på vår webbsida [Antal fall av covid-19.](/smittskydd-beredskap/utbrott/aktuella- utbrott/covid-19/bekraftade-fall-i-sverige/) Sidan uppdateras varje dag. Det förekommer en viss fördröjning i rapporteringen och kompletteringen av uppgifterna om antalet avlidna.  Uppdaterad: 2020-03-24 10:43  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69293#_69293)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
19,Vilka personer bör testas för det nya coronaviruset?  ,Sjukvården prioriterar provtagning för följande två grupper:    * Personer som är i behov av vård på sjukhus.   * Personal inom sjukvård och äldreomsorg med misstänkt covid-19.  Syftet är att skydda de mest utsatta grupperna i samhället från smitta.  Alla som är sjuka i förkylning eller influensaliknande symtom ska vara hemma för att inte riskera att sprida smittan vidare till andra. Denna grupp prioriteras inte för provtagning.  Det är smittskyddsläkaren i varje region som vid behov samordnar regionala och lokala anpassningar av provtagningar.  Uppdaterad: 2020-03-16 13:15  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69115#_69115)  ,https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
20,Hur gör ni för att mäta förekomsten av covid-19 i samhället?  ,"Vi genomför nu en ny undersökning för att mäta förekomsten av covid-19 i Sverige. Omkring 4000 personer i hela landet tillfrågas under vecka 14 om de vill delta i provtagningen. Det är helt frivilligt att delta.  Undersökningen är ett sätt att få information om hur många i samhället som kan vara smittade med covid-19. Eftersom de som har milda sjukdomssymtom uppmanas att stanna hemma, är det annars framförallt personer med svåra symtom som testas när de läggs in på sjukhus.  Det går inte att anmäla sig till undersökningen. Deltagarna väljs ut slumpvis från en panel. Resultaten väntas vara klara i början av maj. En liknande, mindre undersökning har gjorts i Stockholm.  Läs mer: [Undersökning för att mäta förekomsten av covid-19 i samhället](/nyheter-och-press/nyhetsarkiv/2020/mars/undersokning-for-att-mata- forekomsten-av-covid-19-i-samhallet/) (nyhet 7 april)  Uppdaterad: 2020-04-09 15:32  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69766#_69766)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
21,Finns det tester som visar om man har haft covid-19?  ,"Det pågår utveckling av så kallade serologiska tester som kan användas för att undersöka om en person har varit infekterad av det nya coronaviruset. I sådana tester analyseras förekomsten av särskilda antikroppar i blodet. Några sådana säkra tester finns inte på marknaden än. När tester blir tillgängliga kommer de i första hand att användas till personal inom vård och omsorg.  Dessa tester är inte positiva i den akuta sjukdomsfasen utan kan endast påvisa om man har, eller har haft, covid-19 efter det att man varit sjuk en period.  Uppdaterad: 2020-04-03 17:21  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=70639#_70639)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
22,Finns det självtester för covid-19?  ,"Det finns självtester för covid-19 som tillverkare marknadsför för användning i hemmiljö. Vi rekommenderar inte dessa självtester i nuläget.  Anledningen är att tillförlitligheten hos självtesterna är avsevärt lägre än hos sjukvårdens tester. Metoderna som används inom vården är nära hundraprocentiga i såväl sin exakthet som känslighet. Där används förutom provsvar också kliniska observationer, patienthistorik och epidemiologisk information för att ställa en tillförlitlig diagnos. Ett självtest kan på grund av låg känslighet, liksom om det är taget i fel fas i infektionsförloppet, visa att du inte har covid-19 trots att du i själva verket har det.  I nuläget är informationen om självtesternas exakthet och känslighet begränsad, och det finns inga publicerade fakta kring hur bra självtester fungerar för att diagnostisera covid-19-infektion.  Uppdaterad: 2020-03-18 15:21  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69208#_69208)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
23,Finns det vaccin eller behandling mot covid-19?  ,"Det finns i nuläget inget vaccin eller godkänt läkemedel mot covid-19. Den behandling som ges vid svårare sjukdom är inriktad på att stödja funktionen hos lungor och eventuellt andra påverkade organ.  Det pågår ett arbete, både internationellt och i Sverige, för att undersöka olika typer av läkemedelsbehandlingar och för att försöka ta fram ett vaccin. I det arbetet deltar även [Läkemedelsverket](https://www.lakemedelsverket.se/sv/behandling-och- forskrivning/coronavirus) i samarbete med läkemedelsmyndigheter i Europa och andra länder.  Uppdaterad: 2020-03-12 16:10  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68997#_68997)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
24,Kan vaccin mot pneumokocker ge skydd mot covid-19?  ,"Nej, pneumokockvaccin ger enbart skydd mot sjukdomar som orsakas av vissa typer av pneumokocker. Det minskar därför inte risken för att få sjukdomen covid-19. Lunginflammation, som även en del av dem som insjuknat i covid-19 drabbats av, orsakas i dessa fall av det nya coronaviruset, inte av pneumokocker.  Uppdaterad: 2020-03-24 16:19  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69424#_69424)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
25,Kan man bli smittad av en person som har covid-19 men som inte har några symtom?  ,"Coronaviruset (SARS-CoV-2) som orsakar sjukdomen covid-19 smittar i första hand mellan människor genom så kallad droppsmitta. Det betyder att smittan överförs till slemhinnorna i ögon, näsa eller mun från droppar som sprids i luften när en sjuk person hostar eller nyser. Dropparna faller snabbt ner genom luften och når som regel inte längre än någon meter.  Det finns rapporter om att personer utan symtom har smittat andra personer. Men det finns få studier som beskriver hur smittsam man är, och om detta utgör en betydande del av smittspridningen i samhället. Utifrån den erfarenhet som finns just nu, av covid-19 och andra liknande sjukdomar, är bedömningen att smittspridningen från personer utan symtom står för en mycket begränsad andel.  Detta betyder att det är viktigt att begränsa smittspridningen från de med symtom för att smittspridningen i samhället ska gå långsammare. Att uppnå detta är ett av målen med vårt arbete på Folkhälsomyndigheten.  Uppdaterad: 2020-04-03 18:38  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68579#_68579)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
26,Hur länge kan viruset som orsakar covid-19 överleva utanför människokroppen?  ,"Det är ännu inte helt klarlagt hur länge viruset kan överleva utanför kroppen. Forskningsstudier som utförts på närbesläktade coronavirus visar att de kan överleva flera dagar på ytor och föremål men för detta krävs särskilda förhållanden. Överlevnaden påverkas exempelvis av temperatur, solljus och luftfuktighet. Coronaviruset är särskilt känsligt för uttorkning. Mängden virus påverkar också hur länge en yta eller ett föremål utgör en risk för smitta. Studierna är främst utförda i laboratorier med kontrollerad luftfuktighet och temperatur och är därför inte jämförbara med miljöer ute i samhället.  En nyligen utförd studie i vårdmiljö, där patienter med covid-19 isolerats, visar att spår av virus fanns på ytor och föremål i den miljön. Fortsatta studier får utvisa om så kallad indirekt kontaktsmitta, det vill säga spridning via droppar som landat på ytor eller föremål, har någon betydelse för spridningen av covid-19.  Det är alltid viktigt att ha god handhygien och att vara noga med att tvätta händerna med tvål och vatten. Då minskar risken för smitta. Om möjligheten till handtvätt är begränsad kan handsprit vara ett alternativ.  Uppdaterad: 2020-03-26 14:18  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68585#_68585)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
27,Smittar covid-19 via sedlar och mynt?  ,"Det finns inga uppgifter om att personer har smittats via sedlar eller mynt. Coronaviruset (SARS-CoV-2) som orsakar sjukdomen covid-19 smittar i första hand mellan människor genom så kallad droppsmitta. Det betyder att smittan överförs till slemhinnorna i ögon, näsa eller mun från droppar som sprids i luften när en sjuk person hostar eller nyser.  Så här kan du undvika att bli smittad och att smitta andra:    * Var noga med att hålla ett avstånd till andra människor i offentliga miljöer.   * Tvätta händerna ofta med tvål och vatten. Handsprit kan vara ett alternativ när du inte har tillgång till vatten.   * Hosta och nys i armvecket.   * Undvik att röra ansiktet (ögon, näsa, mun).   * Stanna hemma när du är sjuk.  Uppdaterad: 2020-04-02 12:12  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69421#_69421)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
28,Kan viruset smitta till människa via post och paket?  ,"Det finns i inga uppgifter om att personer har smittats via paket och postförsändelser. Coronaviruset (SARS-CoV-2) som orsakar sjukdomen covid-19 smittar i första hand mellan människor genom så kallad droppsmitta. Det betyder att smittan överförs till slemhinnorna i ögon, näsa eller mun från droppar som sprids i luften när en sjuk person hostar eller nyser.  Så här kan du undvika att bli smittad och att smitta andra:    * Var noga med att hålla ett avstånd till andra människor i offentliga miljöer.   * Tvätta händerna ofta med tvål och vatten. Handsprit kan vara ett alternativ när du inte har tillgång till vatten.   * Hosta och nys i armvecket.   * Undvik att röra ansiktet (ögon, näsa, mun).   * Stanna hemma när du är sjuk.  Uppdaterad: 2020-04-02 09:37  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68572#_68572)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
29,Smittar covid-19 via vatten och mat?  ,"Det finns i inga uppgifter om att personer har smittats genom att ha ätit mat eller druckit vatten. Coronaviruset (SARS-CoV-2) som orsakar sjukdomen covid-19 smittar i första hand mellan människor genom så kallad droppsmitta. Det betyder att smittan överförs till slemhinnorna i ögon, näsa eller mun från droppar som sprids i luften när en sjuk person hostar eller nyser. Det är inte heller troligt att covid-19 sprids via bassängvatten eller annat badvatten.  Tvätta händerna ofta med tvål och varmt vatten: före måltider, före mathantering och efter ett toalettbesök. Handsprit kan vara ett alternativ när du inte har möjlighet till handtvätt.  [Läs mer på Livsmedelsverkets webbplats](http://www.livsmedelsverket.se/corona)  Uppdaterad: 2020-04-02 09:36  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69447#_69447)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
30,Kan covid-19 smitta mellan djur och människa och kan mitt husdjur smittas av viruset?  ,"Det är troligt att några av de första personerna som fick sjukdomen covid-19, blev smittade vid ett besök på en marknad med levande djur i Kina. Det är i dagsläget oklart från vilket djur smittan spreds och hur smittspridningen gick till.  Några uppgifter om att smittan kan överföras från människa till husdjur finns inte beskrivna för covid-19.  Läs mer: [Det nya coronaviruset är en folkhälsofråga (SVA)](https://www.sva.se/aktuellt/nyheter/det-nya-coronaviruset-ar-en- folkhalsofraga/)  Uppdaterad: 2020-03-26 14:17  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68575#_68575)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
31,I vilka länder pågår det smittspridning?  ,Världshälsoorganisationen WHO förklarade den 11 mars 2020 att covid-19 är en pandemi. Det innebär att sjukdomen finns eller kommer att finnas i alla världsdelar. Sannolikt kommer covid-19 att drabba alla världens länder. Det är därför inte längre relevant att ange i vilka länder det pågår smittspridning.  Beskedet från WHO innebär ingen skillnad i hur vi på Folkhälsomyndigheten hanterar sjukdomen. Viktiga åtgärder för att förhindra samhällsspridning och skydda riskgrupper görs kontinuerligt. Det innebär heller inte att sjukdomen i sig betraktas som allvarligare.  Uppdaterad: 2020-03-24 16:57  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68983#_68983)  ,https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
32,Vad innebär det att vi har en samhällsspridning av covid-19 i Sverige?  ,Det innebär att det pågår en smittspridning av covid-19 i Sverige där fallen är smittade i Sverige och inte kopplad till importerade fall. Man har alltså inte kunnat härleda källan till smittan till en kontakt med smitta i andra länder. Risknivån höjdes den 10 mars till den högsta: mycket hög risk för samhällspridning i Sverige.  Uppdaterad: 2020-04-09 15:34  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68786#_68786)  ,https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
33,Behöver jag städa eller hantera mina sopor på något särskilt sätt?  ,"I ett hushåll där någon smittats av det nya coronaviruset räcker det att man städar så som man gör i normala fall. Det räcker att använda vanliga rengöringsmedel som säljs i butik. Du kan hantera dina sopor, exempelvis använda pappersnäsdukar, som vanligt.  Uppdaterad: 2020-03-13 16:40  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69078#_69078)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
34,Vad innebär karantän?  ,"Karantän är en form av isolering av personer som misstänks bära på en samhällsfarlig sjukdom men som inte är sjuka. Om man misstänker att någon har en samhällsfarlig sjukdom (som covid-19) kan smittskyddsläkaren i regionen besluta att sätta den personen i karantän, till exempel i sin egen bostad. Karantän innebär att man inte får lämna bostaden eller ta emot besök. Besök av till exempel vårdpersonal och socialtjänst är dock tillåtet.  För personer som är sjuka kan istället isolering bli aktuellt. Beslut om karantän är alltid individuella och kan överklagas till domstol.  Uppdaterad: 2020-03-27 12:53  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69837#_69837)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
35,Kan man sätta en hel stad i karantän?  ,"Nej. Enskilda personer kan sättas i karantän, men inte en hel stad. Däremot finns det möjlighet att spärra av ett begränsat område, läs mer under frågan **Vad innebär avspärrning?**  Uppdaterad: 2020-03-30 15:19  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69838#_69838)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
36,Vad innebär avspärrning?  ,"Man kan med stöd av smittskyddslagen spärra av ett område på maximalt några kvarter. Avspärrningen innebär bland annat att det blir förbjudet att ta sig in och ut ur området.  En avspärrning kan till exempel bli aktuell om man upptäcker att någon eller några personer har insjuknat i en livshotande sjukdom. Då kan man använda avspärrning för att hitta smittkällan och utreda om det finns fler personer inom det avgränsade området som kan ha smittats eller spridit smittan.  Syftet med bestämmelsen är alltså att säkerställa att smittan inte tar sig ut ur området eller att någon går in och riskerar att smittas. När utredningen är klar och personerna i området är omhändertagna för vård eller har väntat ut inkubationstiden (tiden från det att en person har smittats till dess sjukdomen bryter ut), bör man häva avspärrningen.  Uppdaterad: 2020-03-27 12:54  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69839#_69839)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
37,Hur länge kan en avspärrning pågå?  ,Avspärrning är en tillfällig åtgärd för att utreda upptäckta sjukdomsfall och smittspridning. En avspärrning kan alltså inte användas för att t.ex. hindra personer från att resa in eller ut ur ett större geografiskt område.  Uppdaterad: 2020-03-27 11:05  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69840#_69840)  ,https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
38,Vilka regler gäller för att sätta någon i karantän i Sverige?  ,"Eftersom det nya coronaviruset som orsakar sjukdomen covid-19 är klassad som samhällsfarlig, kan smittskyddsläkaren i respektive sjukvårdsregion besluta om karantän för friska personer. Det kan handla om att placera personerna i hemmet, en avgränsad del av en byggnad eller ett område.  Men att sätta en person i karantän är en kraftfull åtgärd som är noga reglerad i smittskyddslagen. Om en mindre ingripande åtgärd kan få samma effekt, ska smittskyddsläkaren välja den istället. En sådan åtgärd kan t.ex. vara beslut om särskilda hygienrutiner för den smittade personen eller avstängning från arbetet, skolan eller förskolan.  Uppdaterad: 2020-03-20 14:30  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68565#_68565)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
39,Hur skyddar du dig själv och andra?  ,"Vi har alla ett personligt ansvar och en skyldighet att göra vad vi kan för att förhindra smittspridningen av sjukdomen covid-19.  Det här kan du göra:    * Var noga med din handhygien: tvätta händerna med tvål och vatten i minst 20 sekunder. Om möjligheten till handtvätt är begränsad kan handsprit vara ett alternativ. Undvika att röra vid ansiktet (ögon, näsa och mun). Hosta och nys i armvecket eller i en pappersnäsduk.   * Håll ett avstånd till andra människor, både inomhus och utomhus på platser där människor samlas, till exempel i butiker, köpcentrum, på museer, bibliotek, servicekontor och i väntrum.   * Håll ett avstånd till andra människor i kollektivtrafiken som till exempel buss, tåg, tunnelbana och spårvagn.   * Avstå från att delta i större sociala sammanhang, såsom fester, begravningar, dop, kalas och bröllop.   * Håll ett avstånd till andra människor på idrottsplatser, i badhus, på gym och i andra träningslokaler. Undvik att byta om i allmänna omklädningsrum.   * Undvik att resa i rusningstid.   * Avstå från onödiga resor.  Läs mer: [Skydda dig själv och andra från smittspridning](/smittskydd- beredskap/utbrott/aktuella-utbrott/covid-19/skydda-dig-och-andra/)  Uppdaterad: 2020-04-03 07:17  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68990#_68990)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
40,Vem ska stanna hemma?  ,"Känner du dig sjuk med symtom som snuva, hosta eller feber ska du låta bli att träffa andra människor. Det gäller även om du bara känner dig lite sjuk. Du ska inte gå till jobbet eller skolan. Det är viktigt att inte smitta andra.  Uppdaterad: 2020-03-12 13:38  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68973#_68973)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
41,Om en person i familjen är sjuk - måste alla stanna hemma då?  ,"Nej, så länge syskon eller andra familjemedlemmar inte har några symtom kan de göra som vanligt och gå till skolan, förskolan eller jobbet. I familjer eller hushåll där någon är sjuk är det viktigt att vara uppmärksam på symtom.  Tänk på vad du kan göra för att inte sprida smittan vidare: [Skydda dig själv och andra från smittspridningar.](/smittskydd-beredskap/utbrott/aktuella- utbrott/covid-19/skydda-dig-och-andra/ ""Skydda dig och andra"")  Uppdaterad: 2020-03-24 16:51  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69220#_69220)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
42,Hur länge ska jag stanna hemma?  ,"Stanna hemma så länge du känner dig sjuk. Vänta sedan minst två dygn efter det att du blivit frisk och symtomfri, innan du går tillbaka till jobbet eller skolan. Du kan fortsätta att ha torrhosta efter att du blivit helt fri från en covid-19-infektion. Lättare torrhosta som hänger kvar mer än sju dagar efter att du först har blivit sjuk, och två dagar efter att alla andra symtom försvunnit helt, bedöms inte medföra risk för smittspridning till andra, och du kan återgå till arbete eller skola.  Vi uppdaterar kontinuerligt informationen om covid-19 i takt med att ny kunskap om sjukdomen tillkommer.  Uppdaterad: 2020-04-11 08:09  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68974#_68974)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
43,Bör jag som symtomfri jobba hemma?  ,"Vi har nu en spridning av covid-19 i flera delar av Sverige. Vårt råd är därför att du jobbar hemifrån i den mån det är möjligt, i samråd med din arbetsgivare. Syftet är att minska hastigheten i smittspridningen och att hålla nere antalet personer som behöver sjukhusvård. En alltför snabb ökning av antalet smittade skulle innebära en kraftig och svårhanterlig belastning för sjukvården. Genom en långsammare ökning av antalet smittade får sjukvården större möjlighet att upprätthålla sin verksamhet.  Uppdaterad: 2020-03-19 14:42  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69241#_69241)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
44,Hur ska vi ta hand om och skydda personer som är 70 år och äldre?  ,"Det är viktigt att skydda de äldre från att bli smittade av covid-19. Sedan den 1 april råder därför besöksförbud på samtliga landets äldreboenden för att förhindra spridningen av sjukdomen covid-19.  Ha ingen närkontakt med personer som är 70 år eller äldre om det inte är helt nödvändigt. Stanna hemma när du känner dig sjuk, även om du bara är lite förkyld. Covid-19 kan ge lindriga symtom som liknar en förkylning, så det är viktigt att vara vaksam.  Uppdaterad: 2020-04-02 16:50  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69151#_69151)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
45,"Jag är 70 år, hur ska jag bete mig för att skydda mig nu när det pågår smittspridning ute i samhället?  ","För att undvika att bli smittad uppmanar vi dig som är 70 år eller äldre att begränsa dina nära kontakter. Du bör låta bli att åka med kollektivtrafiken, exempelvis buss, tåg, tunnelbana och spårvagn, handla i butiker eller vistas i lokaler där det finns många människor samtidigt. Ta istället hjälp av anhöriga eller grannar för att till exempel handla mat, hämta ut mediciner på apoteket eller uträtta andra ärenden.  Det är vanligt att känna oro, osäkerhet och ensamhet i en situation då man behöver hålla sig från andra människor. Det du kan göra för att det ska kännas bättre är till exempel att gå ut på promenader, men kom ihåg att hålla avstånd till andra. Håll kontakten med dina anhöriga och vänner via telefon, dator och sociala medier.  Tänk på att det här handlar om en begränsad tid. Försök att sysselsätta dig med det du tycker är roligt och stimulerande.  [Tips och råd för att minska din oro (Röda Korset)](https://www.rodakorset.se/vad-vi-gor/kris-och-katastrof/krisstod/sa- minskar-du-din-oro-vid-en-kris/)  [Ring Äldrelinjen om du behöver prata med någon (MIND)](https://mind.se/hitta- hjalp/aldrelinjen/)  Uppdaterad: 2020-04-03 09:28  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69143#_69143)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
46,Varför ska undervisningen för gymnasieelever och studenter ske på distans?  ,"Vi rekommenderar gymnasieskolor, universitet, högskolor och vuxenutbildning att bedriva undervisning på distans i stället för i skolans lokaler. Rekommendationen gäller från och med den 18 mars.  Gymnasieelever och studenter är inte i behov av omsorg, till skillnad från barn i grundskolan. De högre utbildningarna samlar också elever och studenter från mycket större upptagningsområden än vad grundskolan gör.  Rekommendationen syftar till att bromsa takten i spridningen av covid-19 i samhället, och att därmed avlasta sjukvården och skydda de mest sårbara från att smittas.  Uppdaterad: 2020-03-17 16:35  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69164#_69164)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
47,Hur övervakar ni på Folkhälsomyndigheten spridningen av covid-19?  ,"Vi på Folkhälsomyndigheten använder oss av flera olika övervakningssystem för att följa spridningen av covid-19 i Sverige. Eftersom covid-19 är anmälningspliktig enligt smittskyddslagen skickar läkare och laboratorier löpande in data till oss, som vi analyserar varje dag.  Andra sätt att samla information är att ta stickprov från patienter med influensasymtom och andra utvalda grupper i samhället. Vi kan också samla in kunskap om sökningar på 1177, sjukvårdsrådgivningens webbplats, och samtal som kommer in till 1177. Insamlade data ger underlag för beslut om åtgärder som minimerar dödlighet, sjuklighet och negativa effekter på samhället. Det gör det också möjligt att följa och utvärdera effekterna av vidtagna åtgärder samt att göra det möjligt att följa och till viss del förutsäga pandemins utveckling.  Varje vecka skickar vi på Folkhälsomyndigheten ut en [veckorapport för covid-19](/folkhalsorapportering-statistik/statistik- a-o/sjukdomsstatistik/covid-19-veckorapporter/) (fr.o.m. 2020-03-20). Dessa veckorapporter sammanfattar läget för covid-19, för veckan som har gått.  Uppdaterad: 2020-03-24 16:23  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69425#_69425)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
48,Vad innebär det att covid-19 klassas som allmänfarlig och samhällsfarlig sjukdom enligt smittskyddslagen?  ,"Att klassa smittan som allmänfarlig och samhällsfarlig stärker den svenska beredskapen. Nu när covid-19 klassas som allmänfarlig och samhällsfarlig smitta, finns möjligheter att besluta om åtgärder som karantän, isolering, hälsoundersökningar vid inresa och avspärrningar av områden. Beroende på vilken åtgärd det gäller, är det antingen smittskyddsläkaren eller vi på Folkhälsomyndigheten som fattar beslut om det.  Uppdaterad: 2020-03-10 14:36  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68589#_68589)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
49,Vad innebär smittspårning av personer?  ,"Smittspårning innebär att den behandlande läkaren är skyldig att ta reda på dels hur en smittad person har blivit smittad, dels vem eller vilka andra som kan vara smittade eller har blivit utsatta för smittan. Smittspårning kan ha en avgörande betydelse för att förhindra smittspridning och minska risken för större utbrott.  Uppdaterad: 2020-03-24 16:40  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68576#_68576)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
50,Vad gäller för sammankomster i samhället?  ,"Folkhälsomyndigheten publicerade den 1 april föreskrifter och allmänna råd om allas ansvar att förhindra smitta av covid-19. Dessa innebär bland annat att du har personligt ansvar och bör undvika större sociala sammanhang där flera personer träffas, så som fester, bröllop, begravningar och andra tillställningar. Det är också viktigt att du håller avstånd till andra människor på exempelvis idrottsplatser, gym, köpcentrum, i kollektivtrafiken med mera. Personer som är 70 år och äldre bör vara särskilt försiktiga.  Alla verksamheter i Sverige är också skyldiga att, utifrån Folkhälsomyndighetens eller smittskyddsläkarens rekommendationer, vidta åtgärder för att minska risken för smittspridning. Detta kan till exempel innebära att:    * Butiker, köpcentrum och gallerior bör begränsa antalet kunder som vistas i lokalen samtidigt. De bör också ta fram alternativa lösningar till kassaköer eller anvisa hur långt kunderna kan stå mellan varandra.   * Föreningar bör om möjligt skjuta upp årsmöten och likande, eller genomföra dem digitalt.   * Arbetsgivare bör se till att personal och besökare håller avstånd, att anställda arbetar hemifrån, eller kan anpassa sin arbetstid för att undvika resor i rusningstrafik, och undviker onödiga resor om det är möjligt.  **Läs mer**  [Folkhälsomyndighetens föreskrifter och allmänna råd om allas ansvar att förhindra smitta av covid-19 m.m.](/publicerat- material/publikationsarkiv/h/hslf-fs-202012/)  [Alla har ansvar att förhindra smitta av covid-19](/smittskydd- beredskap/utbrott/aktuella-utbrott/covid-19/alla-har-ansvar-att-forhindra- smitta-av-covid-19/)  Uppdaterad: 2020-04-02 15:57  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=70501#_70501)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
51,Vad gäller för stora evenemang?  ,"Regeringen har beslutat att stoppa alla allmänna sammankomster och offentliga tillställningar med fler än 50 personer. Syftet är att förhindra tillfällen då ett stort antal människor kommer från olika delar av landet och samlas på en och samma plats.  Det kan exempelvis handla om demonstrationer, teaterföreställningar eller konserter. Evenemanget ska som regel vara anordnat för allmänheten, eller allmänheten ska ha tillträde dit.  Verksamheter som skolor, kollektivtrafik, privata evenemang och besök i affärer omfattas inte av det nya förslaget till reglering.  För arrangemang som inte omfattas av förordningen avser Folkhälsomyndigheten dessutom att utarbeta föreskrifter och allmänna råd. Allmänna råd är generella rekommendationer om tillämpningen av en författning. I detta fall hur man kan eller bör agera utifrån smittskyddslagen för att förhindra smitta av covid-19.  [För restauranger gäller nya regler om att vidta särskilda åtgärder för att minska risken för spridning](/smittskydd-beredskap/utbrott/aktuella- utbrott/covid-19/restauranger-och-krogar/) av covid-19 från 25 mars.  Exakt vilka situationer som omfattas definieras i ordningslagen 2 kap. 1–3 §§. Läs mer på Polisens webbsida om [Ytterligare begränsade möjligheter vid sammankomster och tillställningar](https://polisen.se/aktuellt/nyheter/2020/mars/ytterligare- begransade-mojligheter-till-allmanna-sammankomster-och-tillstallningar/).  Alla uppmanas att vara uppmärksamma på symtom, även milda, och att stanna hemma om man känner sig sjuk. Det gäller både i arbetet och privat.  Läs mer: [Alla har ansvar att förhindra smitta av covid-19](/smittskydd- beredskap/utbrott/aktuella-utbrott/covid-19/alla-har-ansvar-att-forhindra- smitta-av-covid-19/)  Uppdaterad: 2020-03-30 17:08  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68992#_68992)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
52,Vad gäller för sammankomster med färre än 50 personer?  ,"Inför alla evenemang och sammankomster med färre än 50 deltagare rekommenderar vi att arrangören gör en riskbedömning. [Bedömningen bör göras enligt den modell](/smittskydd-beredskap/utbrott/aktuella-utbrott/covid-19/information- till-arrangorer-av-evenemang/) som finns på vår webbplats. Gör den för att utvärdera och åtgärda eventuella risker. Var särskilt försiktig och uppmärksam om du arrangerar seminarier och andra evenemang som involverar hälso- och sjukvårdssektorn eller andra för samhället kritiska funktioner. Det är arrangören som ansvarar för riskbedömningen.  Digitala möten, såsom Skype-möten eller webbseminarier, bör generellt övervägas som alternativ. Vid alla evenemang bör arrangören vara extra noga med att personer med sjukdomssymtom inte deltar och att bra möjligheter till en god handhygien finns.  Vidta följande åtgärder för att minska risk för smittspridning:    * Genomför en riskbedömning.   * Informera om att personer som är sjuka, även de som har lätta förkylningssymtom ska stanna hemma.   * Se till att det finns möjlighet att tvätta händerna med tvål och rinnande vatten. Om det inte går kan handsprit vara ett alternativ.   * Informera om allmänna hygienråd genom exempelvis affischer.  Läs mer: [Alla har ansvar att förhindra smitta av covid-19](/smittskydd- beredskap/utbrott/aktuella-utbrott/covid-19/alla-har-ansvar-att-forhindra- smitta-av-covid-19/)  Uppdaterad: 2020-03-30 15:50  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69163#_69163)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
53,"Privata sammankomster såsom studentskivor, bröllop m.m.  ","Folkhälsomyndigheten publicerade den 1 april [föreskrifter och allmänna råd om allas ansvar att förhindra smitta av covid-19](/publicerat- material/publikationsarkiv/h/hslf-fs-202012/). Dessa innebär bland annat att du har personligt ansvar och bör undvika större sociala sammanhang där flera personer träffas, så som fester, bröllop, begravningar och andra tillställningar.  Läs mer: [Alla har ansvar att förhindra smitta av covid-19](/smittskydd- beredskap/utbrott/aktuella-utbrott/covid-19/alla-har-ansvar-att-forhindra- smitta-av-covid-19/)  Uppdaterad: 2020-04-14 12:59  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69544#_69544)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
54,Vad gäller för kollektivtrafik och allmänna färdmedel?  ,"Kollektivtrafik omfattas inte av förbudet mot allmänna sammankomster med fler än 50 personer.  Vi har gjort bedömningen att det för närvarande fortfarande är viktigt att kollektivtrafiken fungerar och att friska personer kan åka till jobbet och skolan. Enligt Folkhälsomyndighetens allmänna råd bör de företag som sköter kollektivtrafik och allmänna färdmedel:    * se till att trafiken körs i den omfattning som behövs för att minska risken för trängsel,   * begränsa antalet passagerare per fordon, och   * informera sina passagerare om hur de kan minimera risken för smittspridning.  Råden gäller för de flesta persontransporterna, dvs. även för till exempel färdtjänst, skolskjuts och sjukresor, men inte för privata resor med egna fordon.  Läs mer: [Alla har ansvar att förhindra smitta av covid-19](/smittskydd- beredskap/utbrott/aktuella-utbrott/covid-19/alla-har-ansvar-att-forhindra- smitta-av-covid-19/)  Uppdaterad: 2020-04-14 17:33  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68977#_68977)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
55,Vad gäller för handeln?  ,"Alla verksamheter i Sverige är skyldiga att, utifrån Folkhälsomyndighetens rekommendationer, vidta åtgärder för att minska risken för smittspridning. Det kan vara att informera allmänheten, undvika att flera personer samlas, markera avstånd i exempelvis köer och erbjuda möjlighet till handtvätt med tvål och vatten. Om möjligheten till handtvätt är begränsad kan handsprit vara ett alternativ.  Butiker, köpcentrum och gallerior bör begränsa antalet kunder som vistas i lokalen samtidigt. De bör också ta fram alternativa lösningar till kassaköer eller anvisa hur långt kunderna kan stå mellan varandra.  Läs mer: [Alla har ansvar att förhindra smitta av covid-19](/smittskydd- beredskap/utbrott/aktuella-utbrott/covid-19/alla-har-ansvar-att-forhindra- smitta-av-covid-19/)  Uppdaterad: 2020-04-03 07:15  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=70552#_70552)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
56,Vad gäller för arbetsplatser och skolor?  ,"Arbetsplatser och skolor omfattas inte av förbudet mot allmänna sammankomster med fler än 50 personer men man kan tänka på att minimera aktiviteter som samlar många personer.  För sammankomster [ska arrangören göra en riskbedömning](/smittskydd- beredskap/utbrott/aktuella-utbrott/covid-19/information-till-arrangorer-av- evenemang/ ""Till riskbedömningsverktyget""). Aktiviteterna kan behöva anpassas för att minimera riskerna för smittspridning.  **Arbetsgivare**   bör se till att personal, där det är möjligt:    * håller avstånd till varandra   * regelbundet kan tvätta sina händer med tvål och vatten eller annars använda handsprit,   * arbetar hemifrån,   * undviker onödiga resor i arbetet, och   * kan anpassa sina arbetstider för att undvika att resa i rusningstid.  **För skolor   **[Om att minska risken för smittspridning av coronavirus i skolor.](/smittskydd-beredskap/utbrott/aktuella-utbrott/covid-19/information- till-skola-och-forskola-om-den-nya-sjukdomen-covid-19/ ""Läs mer om att minska risken för smittspridning av coronavirus i skolor "")  Läs mer: [Alla har ansvar att förhindra smitta av covid-19](/smittskydd- beredskap/utbrott/aktuella-utbrott/covid-19/alla-har-ansvar-att-forhindra- smitta-av-covid-19/)  Uppdaterad: 2020-04-02 14:39  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=70451#_70451)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
57,Kan idrotts- och träningsaktiviteter fortsätta som vanligt?  ,"Idrott och träningsaktiviteter kan fortsätta, men vissa försiktighetsåtgärder bör vidtas för att minska risken för spridning av covid-19. Träning utomhus är att föredra. Gränsen för allmänna sammankomster och offentliga tillställningar är 50 personer.  **För idrottsföreningar gäller följande råd:**    * Undvika närkontakt mellan idrottsutövare   * Om möjligt hålla träningar och andra idrottsaktiviteter utomhus   * Skjuta upp matcher, tävlingar och cuper (om fler än 50 personer)   * Begränsa antalet åskådare och undvika trängsel   * Undvika onödiga resor i samband med idrottsutövande  **Generella råd som gäller för samtliga idrotts- och träningsaktiviteter är:**    * Den som är sjuk, även med milda symtom, ska inte delta i aktiviteter utan stanna hemma till och med två dagar efter tillfrisknande. Insjuknar man under idrottsaktivitet ska man gå hem direkt.   * Äldre, främst de över 70 år bör undvika offentliga miljöer och minska sociala kontakter och ska därför inte delta i gruppaktiviteter inomhus.   * Minska moment med närkontakt, gör andra övningar istället.   * Dela inte vattenflaskor, munskydd och liknande som kan överföra saliv.   * Torka av utrustning som används av flera med desinfektionsmedel efter användning. Exempelvis gymutrustning.   * Se till att det finns möjlighet till handtvätt eller handsprit och uppmana till god handhygien.  Du kan läsa mer i våra [rekommendationer angående idrott och träningsanläggningar med anledning av covid-19](/smittskydd- beredskap/utbrott/aktuella-utbrott/covid-19/information-till-idrotts--och- traningsanlaggningar/).  Läs mer: [Alla har ansvar att förhindra smitta av covid-19](/smittskydd- beredskap/utbrott/aktuella-utbrott/covid-19/alla-har-ansvar-att-forhindra- smitta-av-covid-19/)  Uppdaterad: 2020-03-30 16:09  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69445#_69445)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
58,Vad innebär de nya reglerna för restauranger och deras gäster?  ,"Restauranger, barer och caféer i hela landet behöver vidta särskilda åtgärder. Trängsel mellan människor i köer, vid bord, bufféer eller bardiskar får inte förekomma. Besökare ska kunna hålla avstånd till varandra.  Besökare ska äta och dricka sittandes vid bord, inte ståendes vid ståbord eller bardiskar. Personal ska helst bära ut beställningarna. Om det inte leder till trängsel eller köer är det möjligt att låta gästerna beställa och hämta sin mat och dryck själva. Hämtmat kan överlämnas som vanligt, så länge det går att göra utan trängsel mellan människor.  Den som ansvarar för verksamheten ansvarar för att ha rutiner för att göra risken för smittspridning så liten som möjligt. Det kan exempelvis innebära att verksamheten har interna riktlinjer om att personal och gäster ska ha möjlighet att tvätta händerna med tvål och rinnande vatten.  [Läs om de nya reglerna som gäller från och med 25 mars](/smittskydd- beredskap/utbrott/aktuella-utbrott/covid-19/restauranger-och-krogar/)  [Frågor och svar om nya regler för restauranger, krogar m.m.](/smittskydd- beredskap/utbrott/aktuella-utbrott/covid-19/restauranger-och-krogar/fragor- och-svar-om-nya-regler-for-restauranger-krogar-m.m/ ""Frågor och svar om nya regler"")  Läs mer: [Alla har ansvar att förhindra smitta av covid-19](/smittskydd- beredskap/utbrott/aktuella-utbrott/covid-19/alla-har-ansvar-att-forhindra- smitta-av-covid-19/)  Uppdaterad: 2020-03-26 18:36  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69647#_69647)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
59,"Vad gäller för hotell, vandrarhem och campingplatser?  ","Alla verksamheter i Sverige är skyldiga att, utifrån Folkhälsomyndighetens eller smittskyddsläkarens rekommendationer, vidta åtgärder för att minska risken för smittspridning. Detta kan till exempel innebära att begränsa antalet gäster som vistas samtidigt i en lokal. Hotell, vandrarhem och campingplatser bör också erbjuda alternativa lösningar till köer vid exempelvis incheckning, eller anvisa hur långt gästerna kan stå mellan varandra. Verksamheter bör också se till att personal och besökare har möjlighet att tvätta händerna med tvål och vatten samt erbjuda handsprit.  Om verksamheten har restaurang, bar, café eller liknande, omfattas de av de nya reglerna för restauranger och krogar.  **Läs mer:**  [Nya allmänna råd- håll avstånd och ta personligt ansvar](/nyheter-och- press/nyhetsarkiv/2020/april/nya-allmanna-rad-hall-avstand-och-ta-personligt- ansvar/ ""Till nya allmänna råd"") (nyhet 1 april)  [Nya regler för restauranger och krogar](/nyheter-och- press/nyhetsarkiv/2020/mars/nya-regler-for-restauranger-och-krogar/ ""Till nya regler för restauranger och krogar"") (Nyhet 24 mars 2020)  [Frågor och svar om nya regler för restauranger, krogar m.m.](/smittskydd- beredskap/utbrott/aktuella-utbrott/covid-19/restauranger-och-krogar/fragor- och-svar-om-nya-regler-for-restauranger-krogar-m.m/ ""Frågor och svar om nya regler för restauranger, krogar m.m."")  [Alla har ansvar att förhindra smitta av covid-19](/smittskydd- beredskap/utbrott/aktuella-utbrott/covid-19/alla-har-ansvar-att-forhindra- smitta-av-covid-19/)  Uppdaterad: 2020-04-09 15:36  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=70885#_70885)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
60,Vad gäller vid resa inom Sverige?  ,"Tänk över om resan verkligen är nödvändig, alla behöver hjälpa till att dämpa spridningstakten av covid-19 i Sverige. Den som är sjuk ska inte resa alls och riskgrupper ska särskilt överväga att resa eller ta emot besök.  Vi har en samhällspridning i allt fler delar av Sverige. Folkhälsomyndigheten rekommenderar att man ska tänka igenom om resan är nödvändig att genomföra.  Får vi en geografisk spridning över större delar av landet riskerar vi att hamna i ett läge där resurser inom exempelvis hälso- och sjukvården är svåra att omfördela. Det är viktigt att tänka på att man ska kunna ta hand om sig själv om man skulle insjukna på sitt resmål. Behöver man hjälp lokalt ska man vara väl medveten om att det kan det finnas begränsat med resurser. Man bör också ha sett till att kunna ta sig hem själv på ett säkert sätt utan att riskera att smitta andra, eller ha möjlighet till isolering, om man insjuknar vid besöksorten.  Utöver detta gäller de tidigare rekommendationerna: [Skydda dig själv och andra från smittspridning](/smittskydd-beredskap/utbrott/aktuella- utbrott/covid-19/skydda-dig-och-andra/)  Uppdaterad: 2020-03-31 10:45  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69292#_69292)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
61,"Vad ska jag tänka på när jag åker tåg, buss och taxi?  ","När du åker tåg, buss och taxi, följ alltid våra råd om hur du skyddar dig själv och andra från smittspridning. Stanna hemma om du är sjuk, tvätta händerna ofta, hosta och nys i armvecket, undvik att röra vid ögon, näsa och mun.  Du kan även tänka på att hålla ett avstånd till andra resenärer. Läs webbsidorna från de företag som sköter tåg, buss och taxi om de har särskilda rutiner.  Det är ännu inte helt klarlagt om så kallad indirekt kontaktsmitta, det vill säga spridning via droppar som landat på ytor eller föremål, har någon betydelse för spridningen av covid-19.  Tvätta alltid händerna efter resa. Handsprit kan vara ett alternativ när du inte har möjlighet till handtvätt.  [Läs mer på vår webbsida Skydda dig och andra från smittspridning](/smittskydd-beredskap/utbrott/aktuella- utbrott/covid-19/skydda-dig-och-andra/)  Uppdaterad: 2020-03-24 16:37  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69281#_69281)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
62,Skulle hälsokontroller av resenärer med flyg från andra länder kunna begränsa smittspridningen i Sverige?  ,"Vi baserar våra rekommendationer om hälsokontroller bland annat på information från WHO och ECDC. Erfarenheter från arbetet med sars visar exempelvis att hälsokontroller av resenärer som anländer på flygplatser inte är någon effektiv åtgärd för att begränsa smittspridning. Det är resurskrävande, och har begränsad möjlighet att identifiera smittade eftersom det bara fångar upp personer som redan har utvecklat symtom. För passagerare på flygplan med symtom på covid-19 finns redan en skyldighet för befälhavaren (flygkaptenen) om informationsplikt till ankommande flygplats.  Uppdaterad: 2020-03-20 14:24  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69222#_69222)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
63,Vilka råd finns det för resa till andra länder?  ,"Det är [Utrikesdepartementet](https://www.regeringen.se/sveriges- regering/utrikesdepartementet/) (UD) som avråder från resor till andra länder.  UD avråder från icke nödvändiga resor till alla länder med anledning av den omfattande spridningen av det nya coronaviruset och den snabbt föränderliga och osäkra situationen som råder för resande. I länder eller områden där UD sedan tidigare avråder från resor, gäller dessa beslut. Beslut om avrådan togs 14 mars 2020. Avrådan gäller till och med 15 juni, varefter en ny bedömning kommer att göras.  Besök UD:s webbplats för att få den senaste informationen om resor till utlandet, samt information om aktuella händelser i utlandet. Du kan även hitta information på [UD:s webbplats om nya coronaviruset](https://www.swedenabroad.se/sv/om-utlandet-f%C3%B6r-svenska- medborgare/reseinformation/nya-coronaviruset/). Om du inte hittar svar på dina frågor där, kan du kontakta UD:s konsulära enhet på telefon 08-405 50 05, eller mejla till [ud-kc-resefragor@gov.se](mailto:ud-kc-resefragor@gov.se).  En formell avrådan från att resa till ett land eller region kan göras av UD. Skälen till en sådan avrådan kan till exempel vara politiska oroligheter, våldsamheter, specifika hot men även risk för allvarlig smittspridning. Vi har tät kontakt med UD i frågor som rör smittspridning och konsekvenserna av smittspridning.  UD kan avråda från antingen icke nödvändiga resor, vilket innebär turist- och besöksresor, eller från alla resor, vilket även inkluderar arbetsresor och alla andra resor. Det finns också situationer där UD inte bara avråder från resor utan även uppmanar svenska medborgare att lämna landet.  Vi på Folkhälsomyndigheten ger inte reserekommendationer för enskilda personer eller grupper. Däremot kan vi ge UD rekommendationer, baserade på den information som vi som expertmyndighet har tillgång till i vårt internationella samarbete och via kontakterna med exempelvis WHO.  Du som resenär behöver göra en egen bedömning av ditt resande utifrån behovet av att resa och den information om smittspridningen som finns. Information finns tillgänglig på vår webbplats, men även resmålets egna myndigheter eller andra webbplatser tillhandahåller officiell information. Exempel på sådana webbplatser är WHO:s och ECDC:s webbplatser, som redovisar siffror från respektive land med någon dags eftersläpning från det att länderna officiellt rapporterar.  På International Air Transport Associations (IATA) webbplats finns reseinformation från olika länder sammanställd men kontrollera alltid med det land du planerar att resa till eller via. Om du har en nära förestående resa bör du ta kontakt med din researrangör alternativt ditt försäkringsbolag om du har frågor om av- eller ombokning.  Följ också läget om covid-19 på vår webbplats under [Nyheter](/nyheter-och- press/nyhetsarkiv/2020/) samt [Reserekommendationer från UD](/smittskydd- beredskap/utbrott/aktuella-utbrott/covid-19/reserekommendationer-fran-ud/).  Uppdaterad: 2020-03-24 18:20  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68717#_68717)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
64,Vad gäller för vistelse i fjällen?  ,"Tänk över om resan verkligen är nödvändig, alla ska hjälpa till att dämpa spridningstakten av covid-19 i Sverige och avstå från onödiga resor. Skidanläggningar utgör en särskild problematik då det innebär att många från olika delar av landet samlas.  Arrangörerna vid skidanläggningarna har redan vidtagit åtgärder för att minska risken för trängsel i liftköer och liknande, och vistelse utomhus innebär en mindre risk för smitta än vistelse inomhus. Varje anläggning har rätten och skyldigheten att fatta beslut kring sin verksamhet, i enlighet med myndigheternas beslut och rekommendationer. Olikheter mellan anläggningarna, gällande till exempel storlek och läge, innebär att de kan komma att agera olika.  Restauranger och after-ski-verksamhet på orterna omfattas av de nya reglerna från Folkhälsomyndigheten för restauranger och krogar och de allmänna råd som Folkhälsomyndigheten gick ut med 1 april 2020.  Läs mer:  [Nya allmänna råd- håll avstånd och ta personligt ansvar](/nyheter-och- press/nyhetsarkiv/2020/april/nya-allmanna-rad-hall-avstand-och-ta-personligt- ansvar/ ""Till nya allmänna råd"") (nyhet 1 april)  [Information kring coronaviruset SLAO: (nyhet 31 mars)](https://www.slao.se/information-kring-coronaviruset-och-svenska- skidanlaggningar/31-mars-slao-informerar/ ""Till information från SLAO"")  [Nya regler för restauranger och krogar](/nyheter-och- press/nyhetsarkiv/2020/mars/nya-regler-for-restauranger-och-krogar/ ""Till nya regler för restauranger och krogar"") (Nyhet 24 mars 2020)  Uppdaterad: 2020-04-03 09:20  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69669#_69669)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
65,Vad gäller för vistelse på campingplats?  ,"Varje campingplats har rätten och skyldigheten att fatta beslut kring sin verksamhet, i enlighet med myndigheternas beslut och rekommendationer. Detta innebär bland annat att campingplatserna måste se till att trängsel undviks, och att det finns möjlighet för alla besökare att hålla god handhygien. Olikheter mellan anläggningarna, gällande till exempel storlek och läge, innebär att de kan komma att agera olika.  Tänk över om vistelsen verkligen är nödvändig. Alla behöver hjälpa till att dämpa spridningstakten av covid-19 i Sverige och avstå från onödiga resor. Campingplatser kan utgöra en särskild problematik då det innebär att många från olika delar av landet samlas.  Läs mer:[Nya allmänna råd- håll avstånd och ta personligt ansvar](/nyheter- och-press/nyhetsarkiv/2020/april/nya-allmanna-rad-hall-avstand-och-ta- personligt-ansvar/ ""Till nya allmänna råd"") (nyhet 1 april)  Uppdaterad: 2020-04-09 15:35  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=70884#_70884)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
66,Hur drabbas barn av covid-19?  ,"Den förhållandevis lilla andelen barn som rapporteras sjuka i covid-19 verkar framförallt få mycket milda symtom. Det finns i dag liten kunskap om hur stor smittspridningen är mellan barn, och det finns fortfarande inga rapporter som tyder på en mer omfattande smittspridning i barngrupper.  Även om barn har milda symtom kan de, liksom vuxna med symtom, smitta andra. Det är därför viktigt att undvika att barn som är sjuka träffar andra än familjen i samma hushåll, framförallt om de är förkylda eller har feber. Det är extra viktigt att de undviker att träffa äldre eller personer i riskgrupperna.  Kunskaper om det nya coronaviruset tillkommer varje dag och vi följer kunskapsläget noga.  [BRIS har information](https://www.bris.se/for-vuxna-om-barn/just-nu/att- prata-med-barn-om-corona-viruset/) om hur du som förälder kan prata med ditt barn om oro för covid-19.  Uppdaterad: 2020-04-07 17:25  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69246#_69246)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
67,Kan barn och ungdomar vaccineras som vanligt enligt vaccinationsprogrammet under pågående utbrott av covid-19?  ,"Ja, barn och ungdomar kan vaccineras enligt det allmänna vaccinationsprogrammet, även under pågående utbrott av covid-19. Vid akut infektionssjukdom (covid-19 eller annan infektionssjukdom) med feber och/eller allmänpåverkan bör vaccination som alltid skjutas upp till ett senare tillfälle.  Uppdaterad: 2020-03-23 17:14  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69386#_69386)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
68,Varför stänger vi inte för- och grundskolorna i Sverige?  ,"Folkhälsomyndigheten bedömer att det i nuläget inte är en betydelsefull åtgärd att stänga alla skolor i Sverige. Det finns inga vetenskapliga studier som visar att en sådan åtgärd skulle få någon större betydelse. Det finns heller inte några uppgifter som pekar på någon större spridning av covid-19 i skolor någonstans i världen.  Att stänga för- och grundskolor skulle dessutom få negativa konsekvenser för resten av samhället. Exempelvis skulle många föräldrar, som arbetar inom vården och andra samhällsviktiga funktioner, behöva stanna hemma med sina barn. Det skulle också kunna leda till att sårbara grupper, som mor- och farföräldrar, hjälper till att ta hand om barnen.  För många barn är även skolan en viktig fast punkt i tillvaron. Innan en skola stängs måste man därför ha en plan och veta vart barnen istället ska ta vägen. Det är dock av vikt att barn och skolpersonal som har begynnande symtom av sjukdom eller är sjuka stannar hemma från skolan.  Riksdagen har beslutat om en ny lag som möjliggör tillfällig stängning av skolverksamheter, lag (2020:148) om tillfällig stängning av verksamheter på skolområdet vid extraordinära händelser i fredstid. Det innebär att regeringen eller en skolas huvudman har möjlighet att under vissa förutsättningar stänga skolor. Det finns också en ny förordning (2020:115) som ger huvudmannen rätt att vidta vissa åtgärder för att säkerställa att eleverna får den utbildning de har rätt till även när skolorna är stängda.  Uppdaterad: 2020-04-01 14:01  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=69079#_69079)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
69,Att prata med barn om det nya coronaviruset  ,"I tider av oro och osäkerhet påverkas barn på olika sätt. Barn kan vara oroliga för olika saker – att de själva eller familjemedlemmar ska bli sjuka eller dö, att föräldrar ska bli av med sina jobb, att familjen ska påverkas ekonomiskt eller att de inte ska få gå till skolan. Det är viktigt att vuxna ger barn trygghet, är uppmärksamma och lyssnar om barn vill prata om det som händer i vårt samhälle.  Läs mer om hur du kan prata med barn om coronaviruset:  [Så pratar du med barn om coronaviruset (Krisinformation.se)](https://www.krisinformation.se/artiklar/sa-pratar-du- med-barn-om-coronaviruset)  [Att prata med barn om coronaviruset (BRIS)](https://www.bris.se/for-vuxna-om- barn/just-nu/att-prata-med-barn-om-corona-viruset/)  [Bra att känna till om du är orolig för coronaviruset (Rädda barnen)](https://www.raddabarnen.se/rad-och-kunskap/coronaviruset-tips- rad/bra-att-kanna-till-om-du-ar-orolig-for-corona/)  Uppdaterad: 2020-04-01 14:50  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=70309#_70309)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
70,Vad är en pandemi?  ,En pandemi innebär en omfattande spridning av en helt ny typ av smittsam sjukdom till alla världens kontinenter. Vid en pandemi kommer sjukdomen med stor sannolikhet påverka stora delar av vårt samhälle och världens befolkning.  Det är WHO som deklarerar om en smittspridning bedöms vara en pandemi. Detta gjordes den 11 mars 2020. WHO:s bedömning är baserad på sjukdomens aktuella och potentiella utbredning på global nivå.  I Sverige är det vi på Folkhälsomyndigheten som har ansvaret för att samordna beredskapen mot allvarliga hälsohot enligt IHR (Internationella hälsoreglementet). Vår myndighet är utsedd till nationell kontaktpunkt av regeringen och har en rapporteringsskyldighet till WHO.  [Läs mer om IHR (Internationella hälsoreglementet)](/smittskydd- beredskap/krisberedskap/ihr-internationella-halsoreglementet/)  [Läs mer om pandemiberedskap](/publicerat- material/publikationsarkiv/p/pandemiberedskap-hur-vi-forbereder-oss-ett- kunskapsunderlag/)  Uppdaterad: 2020-03-02 15:34  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68553#_68553)  ,https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
71,"Det nya coronaviruset sprids i första hand som en direkt kontakt- och droppsmitta, vad skiljer en droppsmitta från en luftburen smitta?  ","Så kallad droppsmitta innebär att smittan överförs från droppar som sprids i luften när någon hostar, nyser eller kräks. Dropparna faller snabbt ner genom luften och når som regel inte längre än någon meter. En del av dropparna, så kallade aerosoler, är så små att de följer med luftströmmar något längre. Både större droppar och aerosoler kan smitta den som andas in dem. Viruset som orsakar sjukdomen covid-19 sprids i första hand som kontakt- och droppsmitta och i vissa fall även som aerosol.  Så kallad luftburen smitta utgörs ofta av viruspartiklar som förökar sig i blåsor på huden och virvlar upp i luften. Luftburen smitta kan färdas långa sträckor och ses exempelvis vid mässling och vattkoppor. Även mycket små intorkade droppar kan, om de blir tillräckligt många och håller sig kvar i luften, orsaka luftburen smitta för den som andas in dem. Luftburen smitta utgör en mindre risk utomhus och på platser med god luftomsättning, där dropparna snabbt späds ut.  Uppdaterad: 2020-03-11 11:39  [Öppna i ny flik](/smittskydd-beredskap/utbrott/aktuella- utbrott/covid-19/fragor-och-svar/?exp=68805#_68805)  ",https://www.folkhalsomyndigheten.se/smittskydd-beredskap/utbrott/aktuella-utbrott/covid-19/fragor-och-svar/
